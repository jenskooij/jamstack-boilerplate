---
title: Scout de nieuwe nummer één hit
description: Artikel gepubliceerd op 7 juni 2013 op [Bright](https://www.bright.nl/nieuws/artikel/4023606/scout-de-nieuwe-nummer-een-hit). Geschreven door [Bram van Dijk](http://ikbenbram.nl/ "Website Bram van Dijk").
tags: post
---
Schat bij TunePitch in welk nummer een hit gaat worden en wordt een invloedrijke muziekkenner.

Het deze week gestarte TunePitch is "een kruising tussen een muziekdienst en een aandelenmarkt," aldus oprichter Bart Proost. En net zoals bij de aandelenmarkt moet je er even voor gaan zitten om het helemaal begrijpen. Bij het mooi vormgegeven TunePitch gaat het allemaal om de Pecs, de munteenheid van het platform. Als je je aanmeldt, krijg je er 50 dus dat schiet lekker op.

Deze Pecs kun je investeren in een lied dat een band op TunePitch heeft gezet. Als veel mensen dat doen, komt het lied bovenaan de Red Hot-lijst. Hierdoor wordt je aandeel meer waard en kun je deze weer verkopen, waardoor je meer Pecs overhoudt. Als je goed investeert, krijg je meer volgers en wordt je macht groter. Wil je sneller investeren, dan kun je Pecs bijkopen. De winst hiervan gaat naar de artiesten aan de hand van hun positie op de ranglijst.

"Uiteindelijk moet het een marktplaats voor investeerders en muzikanten worden," zegt Proost. "Tegen een bepaalde investering kan bijvoorbeeld kaartjes voor een optreden of een cd staan."

Nu heb ik net geïnvesteerd in het nummer Can't Stop van The Levi's, de band die ook in de promovideo van TunePitch wordt gebruik. Ik wist dat ik over dit nummer ging bloggen, dus heb ik hiermee dan gehandeld met voorkennis?