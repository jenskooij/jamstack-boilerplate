---
title: "Hacken: hoe het werkt en hoe je jezelf ertegen kunt beschermen"
description: Tijdens mijn werk bij Incentro heb ik een korte serie geschreven over hacken en hoe het werkt. Het eerste deel was [gepubliceerd op de site](https://www.incentro.com/nl/blog/hacken-hoe-het-werkt-en-hoe-je-jezelf-ertegen-kunt-beschermen/) van Incentro op 11 janurai 2017.
tags: post
image: http://images.ctfassets.net/s0m3943n5459/5zfyI7qH9C2iQyaM6SEC0E/935a17ec51ad1ab925b085254b107657/apple-iphone-smartphone-desk-large-1200x500.jpg
publicationDate: 2017-01-11
---
Vorige week was het weer raak: een massale lek van gebruikersinformatie van [Spotify](http://techcrunch.com/2016/04/25/hundreds-of-spotify-credentials-appear-online-users-report-accounts-hacked-emails-changed/ "Spotify hack op Techcrunch"). Gebruikersnamen, wachtwoorden, e-mailadressen en meer lagen voor het oprapen. Met enige regelmaat zie je [berichten](http://www.nytimes.com/2014/08/06/technology/russian-gang-said-to-amass-more-than-a-billion-stolen-internet-credentials.html?_r=0 "Artikel van de New York Times") in het [nieuws](http://www.nu.nl/internet/2521919/hack-playstation-network-kost-sony-120-miljoen-euro.html "Artikel over Playstation hack op NU.nl") en op de [social media](https://www.facebook.com/wired/posts/10153663838918721 "Bericht van Wired op Facebook") over grootschalige data-leks. Hoog tijd dus om eens een aantal van de verschillende technieken van het hacken onder de loep te nemen. In de komende weken zullen er verschillende onderwerpen aan bod komen in de serie Hacken: hoe het werkt en hoe je jezelf ertegen kunt beschermen.

## Wat kun je verwachten?
Het eerste deel zal in het teken staan van wifi. Er is tegenwoordig geen huishouden of bedrijf meer te bedenken, waar geen wifi signaal beschikbaar is. Ook als je thuisnetwerk stevig op slot zit loop je nog steeds gevaar. In dit eerste deel van Hacken: hoe het werkt en hoe je jezelf ertegen kunt beschermen zoomen we in op hoe hackers te werk gaan om wifi te misbruiken en wat je kunt doen om dit te voorkomen. Het __tweede deel__ zal gaan over de veiligheid van je computer zelf. Welke exploits gebruiken hackers om zich toegang tot je computer te verschaffen? En waarom je nooit je computer onbeheerd ergens achter moet laten. Met de juiste tools is het infecteren van een computer, waar je fysieke toegang toe hebt, kinderspel. Het derde en laatste deel in deze serie zal gaan over phishing en internetfraude. Dit artikel zal vooral gaan over malafide e-mails, dubieuze telefoongesprekken en andere social engineering technieken die criminelen gebruiken om gevoelige data boven tafel te krijgen.

## Stay tuned
Houd Now Digital de komende tijd dus goed in de gaten en mis geen enkel deel van Hacken: hoe het werkt en hoe je jezelf ertegen kunt beschermen.